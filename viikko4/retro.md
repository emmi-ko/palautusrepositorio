# Retrospektiivitekniikat

## Start, Stop, Continue, More of, Less of Wheel

Tiimin jäsenet arvioivat menneen sprintin viiden kategorian kautta ja keskustelee ja muuttaa toimintapaansa sovitun mukaan. 
Prosessissa piirretään ympyrä, joka jaetaan viiteen eri sektoriin "Start", "Stop", "Continue" "More of" "Less of". Tiimiläisiltä pyydetään kommentoimaan mitä toimintatapoja pitäisi aloittaa (start) tekemään nyt mitä ei aiemmin tehty. Onko toimintatapoja joiden tekeminen pitäisi lopettaa (stop) tai tapoja joita olisi hyvä jatkaa (continue) jatkossakin. Pitäisikö joitain asioita tehdä enemmän (more of) tai vähemmän (less of).

## Glad, Sad, Mad

 Jokainen tiiminjäsen kirjoittaa muistilapuille niin hyviä kuin huonoja huomioita menneestä sprintistä. Huomioiden ei tarvitse liittyä pelkästään ryhmän toimintaan. Laput lisätään taululle ja jokainen selittää lyhyesti lappuun kirjoittamansa asian ja muut kuuntelevat tai kysyvät tarkennuksia, mutta eivät muuten kommentoi asiaa. Laput jaetaan taululla "glad", "sad" tai "mad" kategoriaan. Samaa asiaa kommentoivat laput sijoitellaan toistensa läheisyyteen yhden henkilön toimesta. Sen jälkeen äänestetään ryhmässä mistä asioista pitäisi keskustella enemmän ja eniten ääniä saaneet asiat käydään ryhmässä keskustellen läpi.